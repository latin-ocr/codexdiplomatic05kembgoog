CHARTAR ANeLosaxochss. 429

vr. De beniuolo reqis meditamine.

Hinc ego Eadgar, diuina fauente gratia totius Al-
bionis basileuS, rimari magnoque coeperam, quid
operum studio exercerem, ut ad tantam gloriam per·
uenienS‚ Christi sanctorumque eius coelo collocatus
contubernio coronatus fruerer tantamque inferni mise-
riam deuitarem 3. instigante etenim domini clementia
occurrit animo ut ipse criminibus cessarem cunctiS,
atque bonis operibus insistens forma factus gregi,
quosque nostri regiminis gubernamine degenteS‚ lucri·
facerem. Quosdam igitur suasionibus inuitans ad
praemia, quosdam terroribus compellens ad gloriam,
bona aedificanS‚ mala, ut domino faciente potui, dissi-
paui. Scriptum‘ quippe per Hieremiam memini pro-
phetam: Ecce constitui te super genteS, et super
regna, ut euellas et destruaS, et disperdas et dissipeS,
et aedifices et plantes, Talibus igitur exhortatus
doctrinm, quibus nos (lominus per prophetam clemen·
ter ammonuit, agenS, Christo faciente, quod ipse iuste
egit in coeliS, extricans uidelicet domini cultura cri-
minum spurcitias, uirtutum semina sedulus agricola
mserui.

vu. Qua ratione clericos eliminans monachos collocauit.

Timens ne aeternam incurrerem miseriam, si adepta
potestate non facerem quod i pse, qui operatur omnia
quae in coelo uult et in terra, suis exemplis iustus ex-
aminator innotuit uitiosorum, cuneos canonicorum e
diuersis nostri regiminis coenobiis Christi uicarius
eliminaui: quod nullis mihi intercessionibus prodesse
poterant sed potius ut beatus ait GregoriuS, Iusti uin-
dictam iudicis prouocarent, qui uariis uitiorum naeuis
contaminati, non agentes quae deus iubendo uolebat,
omnia quae nolebat rebelles faciebant ε auidus inquisitor
aduertens gratos domino monachorum cuneOS‚ qui pro
nobis incunctanter intercederent, nostri iuris monas-
teriis deuotus hilariter collocaui.

